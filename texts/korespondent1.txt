ВСІ ТЕМИ
Грузинський легіон спростував фейк РФ про "повернення в Грузію"
Текст: Максим Липчанський,  3 грудня 2024, 11:58
00
Читати новину російською717
Грузинський легіон спростував фейк РФ про  повернення в Грузію
Фото: Радіо Свобода
Грузинські бійці обіцяють залишатися на фронті поти, поки ця перемога України у війні не буде досягнута
Грузинські добровольці наголосили, що "їхня боротьба залишається тут, в Україні, де знаходиться спільний ворог".
Російська пропаганда почала поширювати дезінформацію про те, що бійці Грузинського легіону буцімто "залишають Україну через протести у Тбілісі". Російський фейк спростувала прес-служба Грузинського легіону в соціальній мережі X.

Бійці легіону наголосили на своїй непохитній відданості боротьбі проти російської агресії.

"Ми категорично заперечуємо ці безпідставні звинувачення. Хоча ми повністю підтримуємо справедливе обурення грузинського народу щодо рішення грузинського уряду призупинити прогрес на шляху до вступу в ЄС, наша боротьба залишається тут, в Україні, де знаходиться наш спільний ворог", - наголосили вони.

Добровольці нагадали, що Грузинський легіон бере участь у захисті України з 2014 року і продовжує протистояти російській агресії.

"Наша відданість перемозі України є непохитною, і ми залишатимемося на фронті поти, поки ця мета не буде досягнута", - наголосили вони.

Як ми вже писали, в Тбілісі станом на вечір 2 грудня силовики почали розганяти акцію протесту біля будівлі парламенту.

Литва готова надати президенту Грузії притулок
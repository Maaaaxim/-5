Військові отримали неякісну партію мін калібру 120 мм, які були вироблені на підприємстві Укроборонпрому. У партії боєприпасів - на 10 пострілів лише один розрив.
Верховна Рада погодила виклик міністра оборони Рустема Умєрова стосовно скандалу про закупівлю мін. Про це повідомив нардеп Ярослав Железняк у вівторок, 3 грудня.

"В Раду викликали Міністра оборони Рустема Умєрова щодо скандалів про оборонні замовлення (зокрема, мін)", - повідомив Железняк.

Як уточнив нардеп, за відповідне рішення проголосили 153 парламентарі (для погодження процедурного рішення  необхідно 150+).

Нагадаємо, раніше Міністерство оборони заявило, що активно розслідує причини постачання неякісних 120-міліметрових мін на фронт.Згодом стало відомо, що поверненню підлягає приблизно 24 тисячі мін калібру 120-мм від українського виробника, які виявилися бракованими.

Як повідомлялося, військові отримали неякісну партію мін калібру 120 мм, які були вироблені на підприємстві Укроборонпрому. У партії боєприпасів - на 10 пострілів лише один розрив.
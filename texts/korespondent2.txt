Метою російського удару було "тероризувати мирних жителів в Україні та залякати тих, хто підтримує Україну".
Генеральний секретар НАТО Марк Рютте відреагував на запуск Орєшніка по Дніпру, запевнивши, що зухвала атака не стримає союзників у їх підтримці України. Так він відповів на запитання BBC.

"Це не стримує союзників у підтримці з боку України", - наголосив генеральний секретар НАТО, коментуючи нещодавні погрози президента РФ Володимира Путіна.

Рютте заявив, що метою удару було "тероризувати мирних жителів в Україні та залякати тих, хто підтримує Україну".

Він нагадав, що Рада НАТО обговорювала атаку минулого тижня і що союзники підтвердили, що вони продовжуватимуть підтримувати Україну.

Нагадаємо, Путін заявив, що "центри ухвалення рішень" у Києві можуть стати наступними цілями для балістичної ракети середньої дальності Орєшнік, якою російські війська атакували Дніпро 21 листопада.

Згодом у ISW зауважили, що у можливостях ракети Орєшнік немає нічого особливо нового. Застосування цього типу озброєнь не призведе до російської ескалації у війні.